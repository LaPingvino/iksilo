Ĉi tie sekvas paŝoj por instali la IME-dosieron en via Linuks-sistemo

= Dependaĵoj =

Apud la dosiero de ĉi tiu retejo, vi bezonos SCIM.
Instalu jenon kaj ĉiujn ceterajn ties dependaĵojn:
  * scim
  * scim-m17n
  * m17n-db

= Kiel instali? =

  * Instalu la supre menciitajn pakaĵojn kaj ties dependaĵojn. (Povas daŭri iom. Almenaŭ per Ubuntu mi estis preta post mallonge, ĉar ĉio troveblas en ĝia pakaĵaro.)
  * Metu la mim-dosierojn kiujn vi volas uzi en /usr/share/m17n aŭ en /usr/local/share/m17n , kiu ajn haveblas en via sistemo. [root-rajtoj necesas]
  * Startu la programon scim kaj agordu ĝin laŭ la sube menciitaj paŝoj por uzi la ĝustas IME-on. Verŝajne vi por tio bezonas plurfoje restarti la sistemon.

= Agordi SCIM por Esperanta tajpado =

 * Startu SCIM per la komando scim. ({Alt+F2} scim {Enigklavo})
 * Dekstre alklaku la nun aperintan piktogramon de klavaro (tiu estas de SCIM).
 * Elektu SCIM Setup
 * Iru al IMEngine > Global Setup
 * Alklaku Disable All
 * Iru al Other kaj tie elektu la aranĝon kun eo en la nomo
 * Apliku kaj Akceptu
 * Restartu la sistemon per {Ctrl+Alt+Backspace}
 * Provu ĉu funkcias (vi povas ŝalti la enigmetodon per {Ctrl+Spaco} aŭ se vi havas Korean klavaron, per la Hanja-klavo.)
 * Eventuale ankoraŭfoje restartu la sistemon ({Ctrl+Alt+Backspace})

Multan plezuron!
